<!DOCTYPE html>
<html>

<head>
  <title>Wicksur</title>
</head>

<body style="background-color:rgba(255, 255, 30, 0.1);"> 

<h1 style="text-align:center;">Wicksur</h1>

<h2>Om meg</h2>

<p>Mitt navn er Wicksur. Jeg gikk 27 år gjennom livet uten å tenke mye på klokker, utenom at smart-klokker var en fin utvidelse av telefonen. En dag på kontoret hørte jeg en kollega få et kompliment for klokken sin. De sa; "kul klokke. Er den automatisk?" Kollegaen min svarte; "Nei, det er quartz."</p>

<p>Plutselig hamret et spørsmål i hodet mitt: "Quarts? Automatisk? Er det forskjell?" Dette måtte jeg lære mer om! Jeg googlet meg frem til svaret og leste i 10 minutter uten å forstå stort annet enn at automatiske klokker er "sånne som er laget på gamlemåten med masse tannhjul" og at quartz er "de med batteri". Heldigvis hadde de store, onde platformene hørt nøye etter og serverte meg et rykende fersk forslag på Youtube: Wristwatch revival. Jeg klarte ikke å stoppe å se videoene. Jeg måtte lære mer.</p> 

<p>Siden har jeg trukket til meg alt jeg kan av kunnskap om ur. Jeg prøver meg med service, reparasjoner og modding. Stolt, sveitsisk merke, genialt og nytenkende japans eller homage? Jeg digger det meste av det! På denne siden vil jeg vise frem noen av prosjektene mine.</p>

<h2>Prosjekter</h2>

<h3>Kanagawa Root Beer</h3>

<img src="https://raw.githubusercontent.com/Wicksur/Wicksur/refs/heads/main/Kanagawa%20Root%20Beer.png" alt="Kanagawa Root Beer" width="467" height="650">

<p>Min første mod.</p>
<p>Jeg ble overveldet av valgmulighetene som fantes på nett. Hvilke deler skulle jeg velge? Hva ville jeg lage? Jeg brukte lang tid på å bla meg gjennom. Et motiv som dukket opp gjentatte ganger var "The wave off Kanagawa". Men det var først da den mørke versjonen dukket opp at jeg så det klart for meg. Denne ville passe perfekt med de mørke tonene til en Root Beer GMT.</p>

<h3>Guinness</h3>

<img src="https://raw.githubusercontent.com/Wicksur/Wicksur/refs/heads/main/Guinness.png" alt="Guinness" width="577" height="636">

<p>Denne klokken har en sort urskive med gullfargede detaljer og viser både 12- og 24- timers format. Kassa er gullfaget, rykkeringen er sort, og reimen er håndlaget av sort skinn for en komfortabel passform.</p>

<p>Jeg har latt meg inspirere delvis av Rolex GMT Guinness, men dette er ikke en homage. Mesteparten av inspirasjonen kom til meg da jeg introduserte mine vietnamesiske svigerforeldre til Guinness ølet og tok inn fargene.</p>

<p>Med originalt Seiko-urverk kombinerer denne klokken funksjonalitet med et stilrent design. Perfekt for både formelle og uformelle anledninger.</p>

<h3>Wicksur panda (Daytona homage)</h3>

<img src="https://raw.githubusercontent.com/Wicksur/Wicksur/refs/heads/main/Panda.png" alt="Panda" width="481" height="648">

<p>Min første klokke med egen logo.</p>
<p>Jeg hadde hatt flere serviceoppdrag og hadde laget flere mods med urverket NH35a. Det var på tide med nye utfordringer. Jeg valgte å bygge en kronograf. Hvilken kronograf? Alles favoritt så klart: Rolex Daytona. Pandaen.</p>

<p>Ikke bare det. Denne skulle ha min helt egne logo!</p>

<p>En utfordring jeg hadde med denne klokken var at kronograf-viseren ikke sentreres på 12. Det vil si at 0-posisjonen ikke var på 12. Uansett hvor mange ganger jeg startet kronografen, stoppet den, resatte den og satte på viseren på nytt.Av denne grunn er ikke Seikos VK63 et urverk jeg vil anbefal, men jeg kommer nok til å gi den en sjanse i fremtiden for å se om jeg kan ha vært uheldig. </p>

<h4>Kontakt</h4>
<p>Navn: Wicksur</p>
<p>E-post: Nei takk, ikke helt enda.</p>

</body>
</html>
